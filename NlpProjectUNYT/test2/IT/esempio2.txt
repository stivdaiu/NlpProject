Non è una giornata come le altre allo Stadium. Juventus-Udinese è ritmata dal ricordo di Gianluca Vialli. Il popolo bianconero non dimentica il capitano della Champions 1996, scomparso venerdì a Londra a soli 58 anni. E non lo dimenticano gli ex compagni e il club, uniti nelle parole di Gianluca Pessotto: "Non è una partita come le altre, ci ha lasciato un personaggio, un'icona, fonte di ispirazione - dice Pessotto ai microfoni di Dazn -. Arrivai alla Juventus a 24 anni quando Gianluca era già un'icona del calcio italiano. Fu grande l'emozione di averlo come futuro compagno di squadra, un grande compagno, un trascinatore, un leader.